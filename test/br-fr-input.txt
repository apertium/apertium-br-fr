Kerkent ha krouet ar pastelloù-bro melestradurel, d’ar 26 a viz c’hwrever 1790, e voe staget Milizag ouzh kanton Lokournan.
Darvoudoù an istor froudennus avat a reas da Vilizag bezañ e kanton Plabenneg, adalek 1801 betek 1971.
Gortozet ez eus 170 vloaz a-raok gwelet Milizag o tont en-dro e kanton Lokournan.
E 1790 e teuas Milizag da vezañ ur gumun.
Eus ar 24 a viz Du 1792 eo an akta kentañ a voe sinet en ti-kêr ha dalc’het e voe ar c’huzul-kêr kentañ er chapel Santez Anna.
Milizag zo anezhi ur barrez eus eskopti kozh Leon ; betek 1420 ne rae nemet unan, ur barrez kozh, gant Gwiproñvel.
Kozh-noe eo an anv Milizag, hep mar na marteze, met n’ouzer ket resis eus pelec’h e teu.
Div zisplegadenn zo :
Evit tud zo e teufe eus al latin.
Dont a rafe an anv eus hini ul letanant pe ur c’hantener roman, Militius. Hennezh a rene ur c’hamp soudarded galian-ha-roman hag a oa el lec’h m’emañ ar vourc’h bremañ.
Tud all a soñj dezho e vefe un anv a orin brezhonek.
Milizag a vefe emdroet hec’h anv diwar Mel Izag, diwar ar ger Mel pe Mael, dalc’h, bezet “dalc’h Izag”, pe “meilh ar c’hont Izag” pe “pennbrezelour Izag”.
N’eus nemet dek anv-lec’h a echu o stumm gallek gant “ac”, e Breizh-Izel.
Gwechall-gozh e oa douar Milizag dindan wez, lann ha balan, hervez anvioù ar pennkêrioù hag ar c’hêriadennoù zo ennañ.
Er pennkêrioù-se gwechall e oa manerioù zo aet da get hiziv, evel maner Treleon hag e vilin a gaver meneg anezho er skridoù adalek ar xvvet kantved.
E-touez an traoù zo da welet emañ maner ar c’hurru, a oa bet savet e 1238 ; maner Keranflec’h eus ar bloavezh 1712 ; an iliz, bet savet er XVIIvet kantved, zo gouestlet da sant Pêr ha da sant Paol.
E-kichen an iliz emañ ar chapel Santez Anna, bet savet er xvivet kantved.
Un teñzor zo en iliz : ur relegouer arc’hant kizellet eus ar XVIIvet kantved hag ur groaz-vruched ivor, eus an IXvet kantved, a oa da venec’h abati Lokmazhe.
Da welet ivez, ur maen-kañv arvorigat eus oadvezh an houarn zo war dreuzoù ar vered.
Ar c’huzul-kêr
Amañ a-us : Ar skipailh-kêr, bet dilennet e miz Meurzh 2001
Kargoù hag emgavioù gant ar Maer hag e Eilmaered
Maer
Eilmaer, dileuriad evit an arc’hant hag ar c’hehentiñ
Eilmaerez, dileuriadez evit ar skolioù hag ar c’hevredigezhioù sevenadurel
Eilmaerez, dileuriadez evit an aferioù social
Eilmaer, dileuriad evit an hentoù
Eilmaer, dileuriad evit ar gêraozouriezh, an endro hag al labour-douar
Eilmaer, dileuriad evit ar c’hevredigezhioù sport hag an treuzdougen
Dre emgav en ti-kêr da Verc’her ha bemdez
Pedet oc’h da vont da gomz gant an dilennidi en o burevioù.
Gwelloc’h eo lakaat emgav ganto dre hanterouriezh implijdi an Ti-kêr.
Ma n’oc’h ket evit dont d’an deizioù boas, deuit diardoù e darempred gant implijidi an Ti-kêr : un deiziad emgav all a vo kinniget deoc’h.
Da Sadorn vintin, eus 10 e 30 da 11 e 30 (nemet e-pad ar vakañsoù-skol), e vez degemeret an dud gant an Aotrou Maer pe gant unan bennak eus e eilmaered.
Ar Servijoù
Ar servijoù-kêr a vez karget, dindan aotrouniezh ar Maer, da brientiñ an divizoù kemeret gantañ hag ar c’huzul-kêr ha da lakaat anezho e pleustr. XXX Pennrener ar Servijoù, zo e karg eus ar servijoù-se.
Servijoù melestradurel
XXX, Pennskriverez, zo e karg eus an holl deuliadoù a sell ouzh K.O.S.G., ar gêraozouriezh hag ar c’hehentiñ.
XXX a bled gant sekretouriezh ar renerezh ha kemer a ra perzh el labourioù evit termeniñ ha heuliañ an oberiadennoù, ar re a denn d’ar gêraozouriezh peurgetket.
XXX, Implijidi Melestradurezh Perzhek, a zegemer ac’hanoc’h en ti-kêr evit respont d’ho koulennoù pemdeziek.
XXX zo karget dreist-holl da blediñ gant an dilennadegoù ha da fakturenniñ ar predoù a vez servijet er preti-skol.
XXX zo e karg eus ar gontouriezh hag eus ar goproù.
Al levraoueg
Skoazellerez mirerezh, a zegemer ac’hanoc’h el Levraoueg a vez meret ganti, gant skoazell izili a-youl vat eus ar gevredigezh XXX.
Ar servijoù teknikel
Ar servijoù teknikel zo bodet en atalieroù, straed Pont Pêr, ha lusket e vezont gant XXX.
Er skipailh emañ
Dour ha yac’husaat
Kempenn ar savadurioù
Kempenn an hentoù
